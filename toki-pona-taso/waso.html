---
title: waso
description: waso li kama tan seme? o kama sona pi toki pona e nasin
---
<p>(if on mobile, tilt your phone to the side)</p>
<p><a href="/">main page</a></p>
<p>toki pona taso pages: waso | <a href="/toki-pona-taso/kili"> kili</a> | <a href="/toki-pona-taso/supa"> supa</a> | <a href="/toki-pona-taso/len-tonsi"> len tonsi</a></p>

<style>
    @font-face {
      font-family: "linja lipamanka";
      src: url("https://lipamanka.gay/linjalipamanka-normal.woff");
    }
    </style>
<p style="font-family:linja lipamanka; font-size:40px;">lipamanka li pali e ni <br>
waso li kama tan seme <br>
<br>
tenpo weka suli <br>
la soweli en akesi en pipi en kala li lon<br>
taso soweli wanli lon<br>
ona li jo e noka tu <br>
soweli ale ante li jo e noka mute<br>
&nbsp; &nbsp; &nbsp; li ken tawa noka wawa f<br>
lon ma <br>
&nbsp; lon anpa kasi <br>
&nbsp; &nbsp; lon poka telo <br>
&nbsp; &nbsp; &nbsp; lon sewi kiwen<br>
taso soweli ni li ken ala tawa noka wawa<br>
<br>
la ona li tawa sewi wawa<br>
sewi wawa li jan <br>
&nbsp; li mama e soweli <br>
&nbsp; &nbsp; &nbsp; &nbsp; e akesi<br>
&nbsp; &nbsp; &nbsp; &nbsp; e kala<br>
&nbsp; &nbsp; &nbsp; &nbsp; e pipi<br>
<br>
soweli li toki e ni&lt;v<br>
&nbsp; &nbsp; a sewi o <br>
&nbsp; &nbsp; mi wile tawa wawa lon ma <br>
sewi li toki<br>
&nbsp; o ijo-tu tawa mi <br>
soweli li toki<br>
&nbsp; ijo-tu ni li seme <br>
sewi li toki<br>
<br>
nanpa wan la o tawa ma lete<br>
&nbsp; &nbsp; o kama jo e lipu kasi<br>
lipu kasi ni o suli <br>
<br>
nanpa tu la o tawa ma seli<br>
&nbsp; &nbsp; &nbsp; o kama jo e ko1 nasa<br>
ko2 ni li ken wan e ijo tu<br>
ko3 ni li awen wan e ona <br>
ko4 li kama kiwen<br>
ko5 li tan pipi<br>
<br>
soweli li toki<br>
&nbsp; sewi o <br>
&nbsp; nasin seme la mi kama jo e ko6<br>
&nbsp; pipi ni li wile utala e mi<br>
<br>
sewi li toki-ala li weka <br>
<br>
soweli li tawa ma lete<br>
tawa ona li wawa ala<br>
&nbsp; &nbsp; li wile e tenpo mute<br>
&nbsp; &nbsp; &nbsp; &nbsp; e wawa ona mute <br>
taso ona li pana e wawa <br>
&nbsp; &nbsp; li alasa tawa<br>
lon ma <br>
&nbsp; lon anpa kasi <br>
&nbsp; &nbsp; lon poka telo <br>
&nbsp; &nbsp; &nbsp; lon sewi kiwen<br>
tenpo suli en wawa suli la soweli li kama<br>
<br>
soweli li alasa e kasi <br>
&nbsp; li kama jo <br>
&nbsp; li tawa maseli<br>
lon nasin sama<br>
&nbsp; lon ma <br>
 &nbsp; &nbsp; lon anpa kasi <br>
 &nbsp; &nbsp; lon poka telo <br>
&nbsp; &nbsp; &nbsp; lon sewi kiwen<br>
pona la soweli li kama tawa tomo pipi <br>
taso pipi li wile utala <br>
soweli li toki<br>
&nbsp; mi o seme<br>
&nbsp; a mi o toki tawa telo ni&lt;v<br>
&nbsp; &nbsp; ona li tawa ma anpa<br>
&nbsp; &nbsp; &nbsp; &nbsp; tan sewi nena<br>
&nbsp; &nbsp; &nbsp; li kalama mute <br>
ona li tawa telo+ni <br>
<br>
ona li toki <br>
&nbsp; telo wawa o <br>
sina sona ala sona e nasin pona <br>
&nbsp; mi wile e ko2 pipi<br>
&nbsp; pipi li wile e utala <br>
telo li toki <br>
&nbsp; soweli o <br>
&nbsp; mu sina li suwi<br>
&nbsp; sina sona ala sona e ni <br>
&nbsp; sina toki tawa mi <br>
&nbsp; la sina suwi mute a <br>
o mu sin <br>
soweli li mu <br>
telo li toki sin <br>
&nbsp; o mu tawa pipi<br>
&nbsp; la ona li pana e ko6 tawa sina<br>
soweli li toki e ni&lt;v<br>
&nbsp; ni^ li nasa a<br>
taso ona li ijo pi wile telo <br>
<br>
soweli li tawa pipi li mu<br>
mu ona li suwi tawa pipi <br>
ona li toki-mue ma ona <br>
&nbsp; &nbsp; &nbsp; e ma lete<br>
&nbsp; &nbsp; &nbsp; e tawa ona<br>
&nbsp; &nbsp; &nbsp; e ma seli<br>
&nbsp; &nbsp; &nbsp; e lipu kasi <br>
&nbsp; &nbsp; &nbsp; e wile pi ko-pipi<br>
pipi li kute li toki<br>
&nbsp; soweli o <br>
&nbsp; kalama sina li pona mute<br>
&nbsp; sina wile tawa wawa<br>
&nbsp; taso sina wile e ko3 tawa ni<br>
&nbsp; mi pana e ko6<br>
pipi lini^ li pana e ko2<br>
soweli li tawa telo pona li toki<br>
&nbsp; toki sina li pona mute <br>
&nbsp; pipi li pana e ko3<br>
&nbsp; toki sina li lon mute<br>
&nbsp; muli pona tawa pipi<br>
&nbsp; toki sina li suli a <br>
&nbsp; mi kama ken tawa wawa<br>
telo li toki <br>
&nbsp; mi wile e ni<br>
&nbsp; soweli ale li kama pona<br>
&nbsp; soweli ale li pona lon ma ona<br>
&nbsp; o awen suwi <br>
mu sina li suwi a <br>
&nbsp; mu sina li toki e pona<br>
&nbsp; &nbsp; &nbsp; &nbsp; &nbsp; e ike<br>
&nbsp; &nbsp; &nbsp; &nbsp; &nbsp; e wile<br>
&nbsp; &nbsp; &nbsp; &nbsp; &nbsp; e ale sina<br>
ni li pona tawa soweli la ona li tawa<br>
<br>
soweli li tawa sewi wawa <br>
sowelili toki <br>
&nbsp; mi jo e lipu-kasi tua<br>
&nbsp; &nbsp; &nbsp; e ko6 pipi<br>
&nbsp; o pana e wawa tawa tawa mi <br>
sewi li toki <br>
o pana e ko tawa poka sina <br>
soweli li toki <br>
&nbsp; ni li nasa<br>
&nbsp; taso mi wile <br>
&nbsp; la mi ni <br>
soweli li pana e ko tawa poka ona<br>
sewi li toki <br>
&nbsp; soweli o pana e lipu tawa ko<br>
soweli li toki <br>
&nbsp; nasa a <br>
&nbsp; ni li seme pona e mi <br>
taso ona li kute li pana e lipu<br>
ijo pona suli li kama <br>
sewi li mu wawa <br>
lipu kasi li kama luka<br>
soweli li kama waso <br>
waso li ken tawa sewi <br>
waso ni li toki<br>
&nbsp; sewi o <br>
&nbsp; sina pona sewi<br>
&nbsp; sama pipi ko la mi ken tawa<br>
waso li lukin e luka ona <br>
luka li suwi mute<br>
waso li suwi mute li kama soweli ala<br>
<br>
tenpo mi la waso li awen tawa sewi<br>
&nbsp; &nbsp; &nbsp; &nbsp; li awen mu suwi<br>
tenpo sina la ni li lon<br>
sina kute e mu waso la o sona e ni&lt;<br>
waso li pali mute <br>
waso li pona mute<br>
waso li mu e pona<br>
&nbsp; &nbsp; &nbsp; e ike<br>
&nbsp; &nbsp; &nbsp; e wile<br>
&nbsp; &nbsp; &nbsp; e ale ona<br>
sama mi <br>
sama sina <br>
o suwi tawa waso</p>