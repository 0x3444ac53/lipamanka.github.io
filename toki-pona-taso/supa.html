---
title: supa
description: supa li lon sina. o kama sona
---
<p>(if on mobile, tilt your phone to the side)</p>
<p><a href="/">main page</a></p>
<p>toki pona taso pages: <a href="/toki-pona-taso/waso">waso</a> | <a href="/toki-pona-taso/kili"> kili</a> | supa | <a href="/toki-pona-taso/len-tonsi"> len tonsi</a></p>
<style>
    @font-face {
      font-family: "linja lipamanka";
      src: url("https://lipamanka.gay/linjalipamanka-normal.woff");
    }
    </style>
<p style="font-family:linja lipamanka; font-size:40px;">

    mu <br>
    <br>
    lipamanka li pali e ni <br>
    supa li seme <br>
    <br>
    supa li suli tawa jan <br>
    jan ale li jo e supa<br>
    &nbsp;  &nbsp;  li kepeken supa<br>
    supa li jo e ijo sina <br>
    <br>
    sina moku lon supa <br>
    sina lape lon supa<br>
    sina pali lon supa <br>
    sina unpa lon supa <br>
    sina utala musi lon supa <br>
    sina kepeken ijo lon supa <br>
    <br>
    tenpo ni la sina lon supa anu seme <br>
    sinalukin e lipu ni <br>
    lipu ni li lon supa anu seme<br>
    lipu li lon ala supa <br>
    &nbsp; la sina lon supa anu seme<br>
    sina tawa noka <br>
    &nbsp; la anpa li supa anu seme<br>
    sina tawa sewi lon kasi suli <br>
    &nbsp; la luka kasi li supa anu seme<br>
    supa li lon poka <br>
    sina pana e monsi tawa anpa <br>
    &nbsp; la anpa li supa a<br>
    mi sitelen e ni la mi lon tomo<br>
    <br>
    supa mute li lon<br>
    supa ni li lon<br>
    &nbsp; mi lape lon ona<br>
    supa ni li lon<br>
    &nbsp; mi pali e lipu lon ona<br>
    supa ni li lon<br>
    &nbsp; mi pali e moku lon ona<br>
    supa ni li lon<br>
    &nbsp; ona li jo e moku mi<br>
    supa ni li lon<br>
    zona li jo e misikeke mi<br>
    supa ni li lon<br>
    &nbsp; ona li jo e ijo ale ante mi<br>
    <br>
    supa mute a li lon tomo mi <br>
    mi ken ala toki e supa ale <br>
    o lukin e supa <br>
    o pilin insa e supa <br>
    <br>
    lipamanka supa+kasi<br>

</p>